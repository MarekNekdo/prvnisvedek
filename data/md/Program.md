Naše Strana

1. Základní ustanovení 
• 
Název strany: Naše strana 
• 
Zkratka názvu: aNS 
• 
Slogany: 
i. 
Společně pro lepší budoucnost! 
ii. 
Pokud chcete změnu, musíte začít u sebe! 
iii. 
Děti jsou naše budoucnost, do nich se musí investovat! 
• 
Adresa sídla: Praha 
• 
Předmět činnosti: 
• 
Politické působení v souladu se zákonem o sdružování 
• 
Usilování o změnu

Program Naší strany 
1. Demarkokracie 
Digitální vlastní identita: Naše strana usiluje o vytvoření digitální vlastní identity člověka, který 
může svým hlasem přispět k zlepšení naší republiky a naší země tím, že bude mít možnost 
rozhodovat online, ať už jde o volby, průběh nebo cokoliv v českém státě. Každý měsíc, na konci 
nebo začátku, bude člověk informován o důležitých otázkách, které se týkají státu, a bude moci 
svým hlasem přispět k rozhodnutí. Identita bude založena na čísle občanky, které bude 
identifikovat jednotlivce a zaručit jeho bezpečnost. Systém bude zabezpečený, aby nikdo 
nemohl napadnout nebo zneužít hlasování. Politici budou mít přímý přístup k názorům občanů a 
budou muset reagovat na jejich potřeby. 
1.1 Identita a platforma pro participaci 
• 
Bezpečná identita: Vytvoříme platformu, kde si každý občan starší 18 let zaregistruje 
účet pomocí své občanské identity. Tím zajistíme, že nedojde k falešným účtům a každý 
hlas bude skutečný a ověřený. 
• 
Finanční příspěvek: Každý registrovaný občan zašle na svůj volební účet měsíčně 100 
korun, což mu umožní hlasovat o své budoucnosti. Tento příspěvek nejenže podpoří 
stranu, ale také posílí pocit zodpovědnosti občanů za rozhodování.

1.2 Skutečná změna a ochrana v online prostoru 
• 
Revoluce a změna: Naše strana usiluje o vytvoření skutečné demarkokracie v online 
prostoru, kde politici jsou pouze zástupci. Dnes je politiků ve státě úplně zbytečně 
mnoho. Politici nově přicházejí s dobrou vizí a myšlenkou, ale zároveň mají plán, jak tu 
myšlenku uskutečnit. Mají měsíc práce na to, aby řekli vizi a jakými kroky se k ní dostat. 
Na konci měsíce člověk, který má hodnotu 100 korun, rozhodne a vloží peníze do strany. 
Strana pak disponuje nějakým rozpočtem, který bude rozdělovat na základě svých potřeb 
a potřeb programu k realizaci. Pro lidi, co budou chtít podpořit více je maximum  1000 Kč 
za daný měsíc, nelze více, aby nedošlo ke korupci. 
• 
Politici jako zástupci: Politici budou v podstatě jenom zástupci s fixním platem 
průměrné mzdy České republiky a celá politická scéna by měla mít maximálně 100 
politiků. To znamená, že stát bude řídit 100 zvolených, a volby budou probíhat tak, že lidé 
si zvolí stranu. Jakmile dosáhne minimálního počtu 5%, má možnost být v té stovce. 
Politici, kteří budou zvoleni, budou mít za úkol udělat plán a nastavit systém. Přijdou s 
myšlenkou, přijdou s vizí, a lidé budou rozhodovat, jestli ta vize je správná a líbí se jim. 
Pokud ano, dají svůj hlas. Jakmile dají svůj hlas, politici budou mít povinnost uskutečnit 
ten plán, kde bude online postup daného plánu každý týden k dispozici. 
1.3  Demarkokratická participace 
• 
Závazek občanů: Každý, kdo má identitu, se musí naučit, že 1. den v měsíci bude k 
dispozici plán a video prezentace předsedy strany. Pokud chtějí žít kvalitní život, musí si 
najít čas. Změna nepřijde, pokud budou trávit hodiny na sociálních sítích. Lidé musí mít 
hodnotu a postupně převzít zodpovědnost za svůj život a místo, ve kterém chtějí žít. 
1.4 Transparentnost a odpovědnost 
• 
Hlasování a sledování: Bude se jednat o formu hlasování, kde se budou ukazovat pouze 
čísla, která budou naskakovat během měsíce. Každý bude sledovat procenta úspěchu. 
Pokud chce člověk změnu, musí se přizpůsobit a nemůže si stěžovat, pokud nepřidá svůj 
hlas. Média budou spolupracovat se státem a poskytnou dostatečný prostor pro 
prezentaci programů, aby se dostaly k co nejvíce lidem. Pokud lidé chtějí skutečnou 
změnu, musí něco udělat a naučit se, že bez nich to nepůjde. 
1.5 Odpovědnost politiků 
• 
Dlouhodobá vize: Politici budou zvoleni na 5 let a každý plán musí mít dlouhodobou vizi 
po celé volební období a i po něm. Pokud je plán, bude se na něm pracovat. Nikdo 
nebude mít více plánů, které se nebudou řešit. Peníze, které strana dostane od lidí, slouží 
k najímání odborníků, kteří tomu rozumí a mohou přispět k dosažení cílů. Odborníci 
budou mít profil ve straně, aby si o nich lidé mohli přečíst, jaké mají zkušenosti. Finance 
získané od lidí budou transparentní a lidé budou moci hodnotit práci odborníků. Z chyb 
se musí poučit, a pokud to nebude dávat smysl, nelze pokračovat. Každá strana bude 
odpovědná za plnění cílů, a pokud budou hrát na populismus, lidé to poznají a další 
měsíc jim svou stokorunu nepošlou.

1.6. Spolupráce a zodpovědnost 
• 
Názory občanů: Každý může vyjádřit svůj názor, ať už je hloupý nebo chytrý. Důležité je, 
že lidé se musí naučit posoudit, zda dává smysl nebo ne. Každý se musí naučit 
zodpovědnosti; buď jsme v tom společně, nebo vůbec. Pokud nemá co říct k diskuzi, 
může alespoň poskytnout svůj hlas. Nikdo učený z nebe nespadl, a tento systém bude 
mít na začátku mouchy, ale much je tu teď stejně hodně, a musí se postupně odstranit. 
Rozhodnutí je jen na nás a bez nás to nejde.

1.7 Vzdělávání o politice a demokracii 
• 
Občanská výchova: Zahrnout programy zaměřené na vzdělávání občanů o politických 
systémech, Demarkokracii a jejich právech či povinnostech, aby lépe chápali svou roli ve 
společnosti. Naše strana vytvoří účty na sociálních sítích zaměřené na vzdělávání v 
občanské výchově a doporučíme občanům, aby tyto účty sledovali, čímž strana získá 
další příjmy ze sledovanosti a sníží svou závislost na státním rozpočtu, který by měl 
sloužit především státu, nikoli politickým podnikatelům. 
1.8 Efektivní komunikace 
• 
Informační kanály: Naše strana vytvoří komunikační kanály, kde budeme pravidelně 
informovat občany o novinkách, plánech a pokroku v rámci programů strany. 
1.9 Participace a rozhodování 
• 
Participativní rozpočet: Naše strana umožní občanům rozhodovat o 50 % z rozpočtu 
strany, což jim poskytne přímou kontrolu nad využitím prostředků, které sami poslali. 
1.10 Technologické inovace a diverzita 
• 
Digitalizace a inkluze: Naše strana klade důraz na bezpečnost. Pokud je možné mít 
kryptoměny na technologii blockchain, využijeme tuto technologii k zabezpečení 
hlasování. Zajistíme, aby každý občan, včetně menšin a různých komunit s českým 
občanstvím, měl možnost volit bezpečně. 
• 
Naše strana se postará o naši zemi pouze pomocí nás.

"Společně pro lepší budoucnost"

2. Finance

Kompletní ekonomická a finanční reforma České republiky 
Naše strana přichází s komplexním plánem, který zajistí finanční soběstačnost České republiky, 
spravedlivé rozdělení zdrojů, podporu inovací, transparentnost a rovnováhu mezi kraji. Tento 
návrh se zaměřuje na decentralizaci financí, podporu občanů a dlouhodobou prosperitu státu. 
Níže představujeme 10 klíčových bodů, které zahrnují všechny mechanismy a principy pro 
stabilní a efektivní ekonomický systém.

2.1 Reforma daňového systému 
• 
Progresivní zdanění příjmů: 
• 
Zaměstnanci: 
• 
5 % do ročního příjmu 500 000 Kč. 
• 
10 % do ročního příjmu 1 000 000 Kč. 
• 
15 % nad roční příjem 1 000 000 Kč. 
• 
OSVČ: 
• 
10 % do ročního příjmu 1 000 000 Kč. 
• 
15 % do ročního příjmu 10 000 000 Kč. 
• 
20 % nad roční příjem 10 000 000 Kč. 
• 
Firmy: 
• 
15 % do ročního příjmu 10 000 000 Kč. 
• 
20 % do ročního příjmu 100 000 000 Kč. 
• 
25 % nad ročního příjmu 100 000 000 Kč. 
• 
Zdravotního a sociálního pojištění: 
• 
Zdravotní pojištění: 5 % z příjmu. 
• 
Sociální pojištění: 2 % z příjmu. 
• 
Daň z krajských bank: 
• 
Krajské banky budou odvádět 10 % zisků do státního rozpočtu. 
• 
Rezervní fondy: 
• 
10 % zisků krajských bank bude odváděno do rezervního fondu, který bude 
sloužit jako finanční záchrana pro krizové situace (ekonomické krize, přírodní 
katastrofy apod.).

2.2 Krajské banky jako motor ekonomiky 
• 
Založení krajských bank: 
• 
Každý kraj bude mít svou vlastní banku, která bude: 
• 
Nabízet hypotéky, půjčky a investiční produkty lidem v kraji. 
• 
Financovat projekty na podporu zaměstnanosti, inovací a rozvoje regionu. 
• 
Rozdělovat zisky mezi občany a rezervní fondy či stát. 
• 
Podmínky půjček a hypoték: 
• 
Hypotéky pro mladé rodiny: 
• 
Úroková sazba: 2 %. 
• 
Podmínka: Hypotéka bude zajištěna kupovanou nemovitostí, podmínka 
jedno dítě. 
• 
Podnikatelské úvěry: 
• 
Úroková sazba: 3 %. 
• 
Podmínka: Úvěr musí být využit na projekty, které přinesou pracovní místa 
nebo zvýší příjmy kraje. 
• 
Osobní půjčky: 
• 
Úroková sazba: 4 %. 
• 
Startupová platforma: 
• 
Občané či krajské banky budou moci předkládat své nápady a projekty na online 
platformě krajské banky. 
• 
Lidé z kraje budou moci investovat své prostředky do těchto projektů, čímž 
podpoří inovace a rozvoj regionu.

2.3 Transparentnost a odpovědnost vedení krajských bank 
• 
Veřejná volba vedení: 
• 
Vedoucí krajských bank budou vybíráni občany prostřednictvím online hlasování 
v bankovní aplikaci nebo na pobočce. 
• 
Kandidáti budou povinni absolvovat veřejný online pohovor, kde představí své 
plány a vizi pro rozvoj kraje. 
• 
Trestní odpovědnost vedení: 
• 
Vedoucí krajských bank budou odpovědní za své jednání a zavážou se jednat v 
nejlepším zájmu kraje, města a státu. Porušení této odpovědnosti povede k 
okamžitému odvolání a trestnímu stíhání.

• 
Pravidelné audity: 
• 
Nezávislé týmy auditorů budou každé tři měsíce kontrolovat hospodaření 
krajských bank. Výsledky budou veřejně dostupné. 
• 
Transparentní finanční toky: 
• 
Systémy umělé inteligence budou sledovat všechny finanční toky a zajistí, že 
každý občan bude mít přístup k informacím o hospodaření krajské banky (např. 
počet půjček, objem financí, budoucí zisky).

2.4 Podpora zaměstnanosti a důchodová reforma 
• 
Vytváření pracovních míst: 
• 
Každý kraj bude povinen realizovat alespoň jeden velký projekt ročně (např. 
výstavba bytů, infrastruktura, podpora podnikání), který zajistí pracovní 
příležitosti. 
• 
Spolupráce politiků a krajů: 
• 
Politici budou vyjednávat se zahraničními investory a firmami, které přinesou 
nové pracovní příležitosti nebo suroviny do krajů. 
• 
Kraje budou odpovědné za realizaci projektů a efektivní využití investic. 
• 
Rekvalifikace a vzdělávání: 
• 
Rekvalifikační programy financované krajskými bankami pomohou 
nezaměstnaným získat nové dovednosti, které povedou k práci, která bude 
k dispozici. 
• 
Důchody založené na investicích: 
• 
Občané budou moci investovat do projektů krajských bank, které jim zajistí 
pasivní příjem ve formě výnosů z těchto investic do jejich budoucnosti. 
• 
Například příjmy z pronájmu bytů nebo zisky z podnikatelských projektů budou 
redistribuovány mezi investory. 
• 
Tento systém zajistí spravedlivé důchody založené na účasti občanů v ekonomice 
čímž se sníží závislost na státním rozpočtu. 
• 
Zachování základního státního důchodu: 
• 
Každý občan bude mít garantovaný minimální důchod financovaný z příjmů 
státního rozpočtu či krajských bank.

2.5 Podpora mladých rodin 
• 
Dostupné bydlení: 
• 
Mladé rodiny s dětmi budou mít jistotu získat hypotéku v krajské bance v kraji, ve 
kterém se rozhodnou bydlet. 
• 
Podpora rodičovství: 
• 
Rodiny s více dětmi budou mít možnost získat dotace na lepší bydlení a 
vzdělávání.

2.6 Soběstačnost v potravinách a energii 
• 
Podpora zemědělství: 
• 
Kraje budou poskytovat výhodné půjčky místním farmářům. 
• 
Cílem je zajistit dostatek lokálních potravin a snížit závislost na dovozu. 
• 
Energetická soběstačnost: 
• 
Investice do obnovitelných zdrojů energie (solární panely, větrné elektrárny, 
biomasa, atd.). 
• 
Podpora exportu: 
• 
Kraje budou podporovat místní firmy při exportu výrobků a služeb na jiné kraje či 
zahraniční dodavatele.

2.7 Podpora zaměstnanosti a podnikání 
• 
Vytváření pracovních míst: 
• 
Každý kraj bude povinen vytvořit nové pracovní příležitosti prostřednictvím 
krajských bank a spolupráce s firmami. 
• 
Podpora online i fyzického podnikání, například prostřednictvím e-commerce 
nebo výroby. 
• 
Podpora malých a středních podniků: 
• 
Krajské banky budou poskytovat výhodné půjčky a investice do malých a 
středních podniků, které budou vytvářet pracovní místa a přispívat k rozvoji 
regionů. 
• 
Finanční vzdělávání: 
• 
Občané budou vzděláváni v oblasti financí a investic, aby mohli efektivně 
spravovat své peníze a podílet se na rozvoji svého kraje.

2.8 Sociální politika 
• 
Podpora nezaměstnaných: 
• 
Nezaměstnaní budou dostávat základní sociální podporu, ale zároveň budou 
motivováni k zapojení do pracovního procesu prostřednictvím nových pracovních 
příležitostí vytvořených krajskými bankami u nich v kraji. 
• 
Aktivní rekvalifikační programy financované z krajských bank. 
• 
Zajištění základních potřeb: 
• 
Stát bude garantovat dostupnost základních služeb, jako je zdravotní péče, 
školství a bydlení, které budou financovány z příjmů státního rozpočtu a 
krajských bank. 
• 
Finanční gramotnost: 
• 
Každá krajská banka bude mít lidského i online odborníka, který vytvoří 
videokurzy a školení o financích a investicích (např. jak investovat, co jsou akcie, 
komodity apod.).

2.9 Rovnováha mezi kraji a udržitelný rozvoj a budoucnost 
• 
Spolupráce krajů: 
• 
Kraje si budou vzájemně pomáhat. Pokud jeden kraj bude potřebovat finanční 
podporu, ostatní kraje nebo stát mu poskytnou výhodnou půjčku. 
• 
Investice do infrastruktury: 
• 
Výstavba silnic, železnic, škol, nemocnic a dalších klíčových projektů bude 
financována z příjmů krajských bank a státního rozpočtu, každý kraj se bude 
starat o svůj kraj tak, aby se nemuselo investovat zbytečně tam, kde není 
potřeba. 
• 
Podpora vzdělávání a inovací 
• 
Financování výzkumu a vývoje prostřednictvím krajských bank a spolupráce 
s univerzitami a soukromým sektorem, který povede ke zlepšení kraje či 
společnosti v něm. 
• 
Zajištění dlouhodobé prosperity: 
• 
Všechny kroky budou směřovat k tomu, aby Česká republika byla soběstačná, 
prosperující a atraktivní pro občany i zahraniční partnery.

2.10 Diverzifikace příjmů státu 
• 
Strategické investice: 
• 
Stát bude investovat do infrastruktury, energetiky a dalších dlouhodobých 
projektů, které zajistí stabilní příjmy do státního rozpočtu. 
• 
Stát ve spolupráci s krajskými bankami bude zřizovat lepší podmínky pro občany, 
a zároveň vymýšlet investiční programy, které pomohou státu a lidem. 
• 
Naše strana věří v legalizaci lehkých drog a prostituci, hrát si na to, že to tu není, 
když je tu hazard a alkohol legální, se rovná mínus do státního rozpočtu, kde se 
peníze získané z legalizace mohou využít na prosperitu – prostituce, alkohol, 
hazard a drogy jako marihuana nebo kratom, a další budou mít daň 25%  a 
přísnou kontrolu na kvalitu, kde se o tento sektor postará stát s pomocí 
odborníků, distribuci a prodej bude řešit také stát nebo subjekt, který projde 
přísnou kontrolou kvality a testy ke způsobilosti prodeje s varováním a místy 
k tomu určené.

Naše strana věří, že tento program vytvoří stabilní, spravedlivou a prosperující ekonomiku, která 
zajistí lepší budoucnost pro všechny občany České republiky.

Pokud chcete změnu, musíte začít u sebe.

3.Reforma vzdělávání a ochrany životního prostředí

3. Reforma vzdělávání 
Cílem je vytvořit moderní školní systém, který děti připraví na reálný život, podnikání, ochranu 
přírody a spolupráci. Děti jsou naší budoucností, a proto je klíčové investovat do jejich vzdělání a 
praktických dovedností. 
3.1 Praktické vzdělání 
• 
Reálné dovednosti místo teorie: 
Školy se zaměří na výuku praktických dovedností, které děti využijí v životě – finanční 
gramotnost, podnikání, práce s technologiemi, základy investování. 
• 
Příprava na život: 
Místo nadbytečné teorie (např. goniometrické funkce) se děti naučí, jak si poradit v 
reálných situacích – jak spravovat domácnost, plánovat finance nebo řešit problémy.

3.2 Podnikání od základní školy 
• 
Základy podnikání: 
Již od 1. třídy se děti budou učit, jak funguje ekonomika, jak podnikat a jak být 
soběstačné. Naučí se, jak vytvořit jednoduchý podnikatelský plán, jak šetřit a investovat. 
• 
Podpora jejich nápadů: 
Po dokončení školy dostanou mladí lidé možnost získat podporu od krajských bank na 
rozjezd vlastních projektů.

3.3 Zdravý životní styl 
• 
Zdravé svačiny a obědy: 
Ve školách budou dostupné pouze zdravé a kvalitní potraviny, aby děti od mala získaly 
správné návyky. 
• 
Prevence nemocí: 
Výuka o zdravém životním stylu, správném stravování, pohybu a prevenci civilizačních 
chorob. 
• 
Podpora sportu: 
Každé dítě bude mít přístup ke sportovním aktivitám a moderním zařízením, aby si 
osvojilo zdravý přístup k pohybu.

3.4 Moderní technologie 
• 
Výuka práce s technologiemi: 
Děti se naučí využívat internet, umělou inteligenci a moderní technologie k řešení 
problémů a zlepšení svého života. 
• 
Příprava na digitální svět: 
Školy budou reflektovat dnešní digitální dobu a připraví děti na budoucnost, která bude 
stále více propojena s technologiemi.

3.5 Spolupráce a empatie 
• 
Budování respektu: 
Děti se naučí spolupracovat, respektovat rozdíly a chápat, že každý má své silné stránky, 
které mohou přispět společnosti. 
• 
Týmová práce: 
Výuka bude klást důraz na práci v týmech, řešení konfliktů a budování pozitivních vztahů. 
• 
Empatie: 
Děti budou vedeny k pochopení potřeb druhých, respektu k přírodě a odpovědnosti vůči 
společnosti.

Ochrana životního prostředí 
Druhá část reformy se zaměřuje na udržitelnost, ochranu přírody a rozvoj soběstačných 
domácností. Děti i dospělí budou vedeni k tomu, aby respektovali přírodu a učili se, jak ji chránit 
pro budoucí generace. 
3.6 Soběstačné domácnosti 
• 
Energetická soběstačnost: 
Podpora technologií, které umožní domácnostem minimalizovat náklady na energie 
(solární panely, úsporné spotřebiče, atd.). 
• 
Rodina jako základ: 
Každá rodina bude mít možnost vytvořit si soběstačný domov s minimálními náklady na 
provoz.

3.7 Obnovitelné zdroje energie 
• 
Podpora obnovitelných zdrojů: 
Investice do solární, větrné a vodní energie na místní i státní úrovni. 
• 
Vzdělávání o energiích: 
Děti se naučí, jak fungují obnovitelné zdroje energie a jak je efektivně využívat.

3.8 Ochrana přírody 
• 
Projekty obnovy ekosystémů: 
Společné projekty zaměřené na výsadbu stromů, ochranu biodiverzity a obnovu krajiny. 
• 
Vzdělávání o přírodě: 
Děti budou od prvních let vedeny k pochopení, že příroda je zdrojem života, a naučí se, 
jak ji chránit. 
3.9 Podpora zemědělství a lokální produkce 
• 
Ekologické zemědělství: 
Děti se naučí, jak funguje zemědělství, jak pěstovat potraviny a jak podporovat místní 
produkci. 
• 
Výběr povolání: 
Již na základní škole se děti budou moci zaměřit na oblasti, které je zajímají (např. 
zemědělství, technologie, podnikání), a podle toho si vyberou další vzdělání.

3.10 Zdraví obyvatel a veřejná doprava 
• 
Zdravé stravování: 
Podpora zdravých potravin a prevence nemocí. 
• 
Ekologická doprava: 
Investice do veřejné dopravy poháněné obnovitelnými zdroji. 
• 
Snížení emisí: 
Důraz na ekologické způsoby dopravy a snížení závislosti na fosilních palivech.

Děti jsou naší budoucností – do nich se musí investovat.

Desatero Naší Strany

1. Sdílení hodnot a cílů 
Každý člen musí souhlasit s hlavními hodnotami a cíli hnutí. Je důležité, aby se členové aktivně 
podíleli na jejich prosazování a byli ochotni je hájit.

2. Zodpovědnost za činy 
Každý člen nese trestní zodpovědnost za své jednání. To zahrnuje jak odpovědnost vůči hnutí, tak 
i vůči státnímu právu. Nikdo z nás není nad zákonem a každý musí být připraven nést následky 
svých činů.

3. Otevřenost a transparentnost 
Členové jsou povinni jednat otevřeně a transparentně. Jakékoliv nepravdivé informace, korupční 
jednání nebo podvody budou mít za následek okamžité vyšetření a možné vyloučení.

4. Aktivní podpora a pomoc 
Každý člen by měl aktivně vyhledávat příležitosti, jak pomoci hnutí a jeho cílům. To zahrnuje 
organizaci akcí, prezentací a vzdělávacích aktivit, které přispějí k růstu a viditelnosti hnutí.

5. Vzdělávání a osobní rozvoj 
Členové jsou povzbuzováni k neustálému vzdělávání a osobnímu rozvoji. Každý by měl usilovat o 
zlepšení svých dovedností a znalostí, aby mohl efektivněji přispět k činnosti hnutí či zlepšení 
svého života.

6. Podpora Demarkokratických principů 
Demarkokracie je základem našeho hnutí. Každý člen se musí zavázat k dodržování procesů, 
včetně hlasování o důležitých rozhodnutích a ochoty akceptovat výsledky těchto hlasování.

7. Finanční odpovědnost 
Členové musí chápat, že jediným způsobem, jak hnutí získává prostředky, je důvěra občanů. 
Každý občan, který podpoří hnutí částkou 100 Kč měsíčně, přispívá k jeho činnosti. Peníze budou 
použity pouze na základě výsledků a úspěchů.

8. Etické jednání 
Každý člen musí jednat eticky a s integritou. Jakékoliv pokusy o podvod, manipulaci nebo 
neetické jednání budou mít za následek okamžité vyšetření a možné vyloučení z hnutí.

9. Spolupráce a týmová práce 
Členové by měli aktivně spolupracovat a podporovat se navzájem. Společná práce na projektech 
a iniciativách posílí týmového ducha a přispěje k úspěchu hnutí.

10. Inspirace a motivace ostatních 
Každý člen by měl být vzorem pro ostatní a inspirovat je k aktivnímu zapojení do hnutí. To 
zahrnuje sdílení pozitivních zkušeností, úspěchů, ale i chyb a motivaci dalších lidí, aby se 
připojili k našemu úsilí.

Tento rámec členství vytváří silnou a odpovědnou komunitu, která se zavazuje k dosažení 
společných cílů a hodnot. Každý člen má svou hodnotu a přispívá k budování důvěry a úspěchu 
hnutí.

Předseda a zakládající člen nové společnosti a budoucnosti 
Marek
